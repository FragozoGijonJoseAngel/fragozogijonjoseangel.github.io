<!DOCTYPE html>
<html>
  <head>
    <title>EL CONEJITO Y LA CULEBRA</title>
    <meta charset="utf-8">
  </head>
  <body>
    <h1>EL CONEJITO Y LA CULEBRA</h1>
    <ul>
    	
      
Cecpa cente totochtli oquiz itic itlacoyoc; omotlacualtemoliaya ica
ixtlahuapa zacacuatinemía, in icuac oquitac ye ohualaya ce cualli
quiatepozcatli. Tle n oquichin? Oya omotlatizquía itic cente
ooztotl; inin amo oquimatia tía ompa oyeya cente mazacuatl. Ye
oquimatia que icuac ce cualli huepahualiztli quipia, ayic zan
cacalacti ipan zazo tlen chantli, achtopa te tlapaloa, huan tía
quinanquilía calaqui, huan tía amo te nanquilía, amo calaqui.
Icuac oacic caltenco ooztotl, tlen oquichin tetlapalo:
— Ma niquito oquitlapalo cualli ooztotl.
Quilhuía:
—Quen otipanoc, cualli ooztotl, quien otitlathuilli?
Onahuat in amocualli mazacuatl:
—Cualli, tlazocamati; xicalaqui cualli totochtli; quen otiquilnamic que otinechtlapaloco? Xihuala.
Nin mazacuatl oquilhuiaya man calaqui, in icuac ocalaquini
in cualli totochtli, oquicuani.
Totochtli achtopa ye oquineuc, oyen ye papatlaca. Imán
onahuatl, totochtli, quilhuía:
—Zan nican ximocahuilli, ya omniquita que neci zan panoz
inon quiatepozatli.
—Amo tonmotlapaltiliz, ocachi cualli ximoquiatlatiqui.
—Cualli ooztotl, xinechilhui: tle oztome nahuati?
—Oztome amo tlatohuani.
—Tlazocamati huelmiac; ye nia.
Totochtli oquiztiquiztiquiz; zan mo cuitlapil quetzti oya.
Huan mazacuatl omocan itic oztotl huan oquitohuaya:
—Ocachi cualli amo onicnanquiliani; onicahuani ocalaquini
huan iquion onicua. Nitetica, ni tetemitl!
Huan otlahuelmic tleca ahuelli oconcua totochtli.
Axcan totochtli zan ye zacacuatinemi ica ixtlahuapa. 

      
    </ul>
  </body>
</html>